\subsection{Bridge (\textit{o Handle, Body})}
\label{bridge}

\textbf{Scopo}: Strutturale \\
\textbf{Raggio d'azione}: Oggetti

\paragraph{Definizione} Disaccoppia un’astrazione dalla sua implementazione in modo che le due possano variare indipendentemente l’una dall’altra.

\paragraph{Motivazione} Quando un’astrazione può avere una tra più implementazioni possibili, in genere si risolve il problema ricorrendo all’ereditarietà. L’astrazione viene definita da un’interfaccia o da una classe astratta e le sottoclassi concrete la implementano in modi differenti. Tale approccio non è flessibile poichè l’ereditarietà lega un’implementazione ad un’astrazione in modo permanente. Ciò rende difficile modificare, estendere e riusare astrazioni ed implementazioni in modo indipendente.

Si supponga di volere scrivere un toolkit per la realizzazione di interfacce grafiche. Sicuramente ci sarebbe il bisogno di un’astrazione Window per rappresentare una finestra. Si vuole far in modo che il toolkit funzioni con diversi gestori grafici come ad esempio X Windows o IBM Presentation Manager.

\begin{figure}[H]
    \centering
    \includegraphics[width=0.75\linewidth]{assets/pattern/bridge/bridge-esempio.png}
\end{figure}

Si può fare ricorso all’ereditarietà rendendo Window una classe astratta (o un’interfaccia) ed introducendo due sottoclassi XWindow e PMWindow per fornire due implementazioni dell’astrazione. Tale approccio ha due difetti principali:

\begin{itemize}
    \item È scomodo estendere l’astrazione Window per supportare tipologie diverse di finestre o nuove piattaforme. Se ad esempio si volesse introdurre una specializzazione IconWindow per le icone, occorrerebbe anche introdurre due sottoclassi XIconWindow e PMIconWindow per le due piattaforme.
    \item Il codice del client diventa dipendente dalla piattaforma utilizzata. Ogni volta che occorre creare una finestra occorre istanziare una specifica classe concreta.
\end{itemize}

Il pattern Bridge risolve questi problemi introducendo due gerarchie separate: una per le astrazioni (Window,IconWindow, TransientWindow) ed una (con radice, WindowImpl) per le diverse implementazioni dipendenti dalla piattaforma. I metodi di Window sono tutti implementati in termini dei metodi di WindowImpl. La relazione tra Window e WindowImpl è detta bridge in quanto funge da ponte tra un’astrazione ed una implementazione consentendo ad entrambe di variare indipendentemente.

\paragraph{Applicabilità} È consigliabile utilizzare il pattern Adapter quando:
\begin{itemize}
    \item Si vuole evitare di avere un collegamento permanente tra astrazione ed implementazione;
    \item Si vogliono combinare diverse astrazioni e implementazioni ed estenderle separatamente;
    \item Si vuole che i cambiamenti nell'implementazione di un'astrazione non abbiano impatto sui Client.
\end{itemize}

\begin{figure}[H]
    \centering
    \includegraphics[width=0.75\linewidth]{assets/pattern/bridge/bridge-struttura.png}
    \caption{Class Diagram del pattern Bridge}
\end{figure}

\paragraph{Struttura} I partecipanti del pattern Bridge sono:
\begin{itemize}
    \item \textbf{Abstraction} (Window): specifica l’interfaccia dell’astrazione. Mantiene un riferimento ad un oggetto di tipo Implementor;
    \item \textbf{RefinedAbstraction} (IconWindow, TransientWindow): Estende l’interfaccia definita da Abstraction;
    \item \textbf{Implementor} (WindowImpl): definisce l’interfaccia per le classi che implementano l’astrazione. Non deve corrispondere esattamente all’interfaccia di Abstraction: Implementor fornisce le operazioni base, mentre Abstraction definisce operazioni di più alto livello implementate sfruttando quelle di base;
    \item \textbf{ConcreteImplementor} (XWindowImpl, PMWindowImpl): definisce un’implementazione concreta dell’interfaccia Implementor.
\end{itemize}

\paragraph{Conseguenze} Il pattern Bridge consente quindi di:
\begin{itemize}
    \item Promuovere il \textbf{decoupling}: l'implementazione di un'astrazione può essere configurata a run-time. I client conoscono solo Abstraction ed Implementor;
    \item Migliorare l'\textbf{estensibilità}. Si possono estendere Abstraction ed Implementor indipendentemente;
    \item Nascondere i dettagli implementativi ai Client.
\end{itemize}

\begin{figure}[H]
    \centering
    \includegraphics[width=0.75\linewidth]{assets/pattern/bridge/bridge-sequence.drawio.png}
    \caption{Sequence Diagram del pattern Bridge}
\end{figure}

\paragraph{Pattern correlati} È possibile utilizzare AbstractFactory (\ref{abstract-factory}) per creare e configurare un particolare Bridge.

Il pattern Adapter (\ref{adapter}) permette di far cooperare classi non correlate a valle della loro implementazione.

\newpage